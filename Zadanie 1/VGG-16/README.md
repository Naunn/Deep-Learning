# Uczenie głębokie – klasyfikacja
## Cel zadania
Zadanie polega na skonstruowaniu i wyuczeniu sieci głębokiej, będącej klasyfikatorem pozwalającym odróżniać edytowane zdjęcia ludzkich twarzy od naturalnych. W załącznikach do zadania znajdziesz zbiory danych, które pozwolą Ci wytrenować Twój klasyfikator – możesz też samodzielnie próbować ubogacić zbiór danych.

Weryfikacja efektów Twojej pracy nastąpi w oparciu o trzy zbiory testowe, różniące się poziomem trudności (TS1 – najłatwiejszy, TS3 – najtrudniejszy).

## Wymogi zaliczeniowe
Zadanie oceniane jest w oparciu o wyniki na zbiorach testowych i sprawozdanie, którego szablon znajdziesz w załącznikach do zadania 1.

Sprawozdanie nie musi być wykonane w Wordzie rzecz jasna – można je wykonać w formie notatnika Jupyterowego, dokumentu LaTeX/Markdown i innych, powinno jednak zachowywać zaproponowaną strukturę.

Wyniki Twojego eksperymentu muszą być reprodukowalne – w tym celu używaj konkretnego seedu i dbaj o kolejność wykonywania operacji.